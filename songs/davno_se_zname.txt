Dávno se známe 
Nezmaři


Dávno se známe, dávno víme 
čím jsme si blíž a čím jsme dál 
dávno se ve dvou pokoušíme 
číst co čas nedopsal. 

Víš trochu víc než náhlý známý 
znáš moji kůži, tep i hlas 
hádáme, kdo z nás víc se brání 
odložit cit na rozkaz. 

Náhodám mlčky překládám 
nahé otázky tvých doteků 
když ztrácíme síly 
a láska v té chvíli 
má příchuť útěků. 

Ptáme se tmy, už známe rána 
stesk černobílých loučení 
spánek se vzdal, noc je nedospána 
zbývá pokušení. 

Trápení tiše kreslím slova 
když samota tvé oči má 
a nadbíhám času 
jak vítr tvým vlasům 
jak touha tvá i má. 

Málo se známe, málo víme 
čím jsme si blíž a čím jsme dál 
dávno se ve dvou pokoušíme 
číst, co čas nedopsal 
číst, co nedopsal.
