Pohádka
Karel Plíhal


G C G Ami G D G 
C G Ami G Emi 


Rec: Takhle nějak to bylo:
jedlo se, zpívalo, pilo,
princezna zářila štěstím
v hotelu nad náměstím,
drak hlídal u dveří sálu,
na krku pletenou šálu,
Dědové Vševědi okolo Popelky
žvatlavě slibují šaty a kabelky,
každý si odnáší kousíček úsměvu,
dešťový mraky se chystaly ke zpěvu,
hosté se sjíždějí k veliké veselce,
paprsky luceren metají kozelce
a stíny ořechů
orvaných dohola
pletou se latícím
kočárům pod kola,
Šmudla si přivezl
v odřeným wartburgu
kámošku z dětství,
prej nějakou Sněhurku,
vrátný se zohýbá
pro tučné spropitné
a kdo mu proklouzne,
tak toho nechytne,
kouzelník za dvacku
vykouzlí pět bonů
a vítr na věži
opřel se do zvonů,
"Na zdraví nevěsty,
na zdraví ženicha!",
dvě sousta do kapsy
a jednou do břicha.
Náhle se za oknem objevil skřítek,
rozhrnul oponu z máminejch kytek,
pěkně se usmál a pěkně se podíval
a pak mi potichu do ucha zazpíval:

     G           D
*R:* Dej mi ruku svou,
         Emi         Hmi/D 
studenou od okenních skel,
           C         Hmi/D 
všichni tě mezi sebe zvou
  C       D         G 
a já jsem tu proto, abys šel.

Emi Hmi/D C G D 


Takhle nějak to bylo
jedlo se zpívalo pilo
Princezna zářila štěstím
v hotelu nad náměstím
Na plný obrátky letíme světem
všechny ty pohádky patřily dětem
Píšeš mi z ciziny
zoufalý dopisy
koukám se z okna
a vzpomínám na kdysi,
jak se mi za oknem
objevil skřítek,
rozhrnul oponu
z máminejch kytek,
pěkně se usmál a pěkně se podíval
a pak mi potichu do ucha zazpíval:

*R:* 2x
