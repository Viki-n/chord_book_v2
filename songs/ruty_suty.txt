Ruty Šuty Integral Per Partes 
Honza Kohout


A 
Integruju takhle s kamarádem,
                      E 
výsledek je ale vzdálený,
A          A7 
integrujem dle iks,
D         Dm 
máme tam asi kiks,
A          E        A 
nebo přemýšlíme koleny...

     A
*R:* Ruty šuty intregrál per partes,
                     E 
ruty šuty substituce má...
A          A7 
integrujem dle iks,
D         Dm 
máme tam asi kiks,
A          E7       A 
nebo přemýšlíme koleny...

Doufáme že v pohodě to bude,
prý jsou to funkce primitivní.
Záhy ale divné,
zadání nás stihne,
náš předpoklad byl dost naivní.

Integrál z x na átou tam máme,
exponenta zvětšit stačí jen,
svědomí nás tlačí,
nový znovu radši,
do jmenovatele opíšem.

Polynom v čitateli i dole,
rozklad na parcialní zlomek,
nějak nám to vázne,
už je mi to jasné,
nejde zintegrovat pacholek...

*R:*

V integrálu Eulerovo číslo,
naštěstí můžeme použít hack,
je tam é na ikstou,
rovnost máme jistou,
dostáváme stejný výsledek.

*R:*

Ouvej funkce goniometrická,
nevím jaký použít fígl tam,
z kosinu je sinus,
obráceně s mínus,
jak se v tomhle jenom vyznat mám?!

*R:*

Když jsem uviděl výsledek tak mi
čelist málem vypadla z pantu,
úplně se lišil,
tak jsem to pořešil,
že jsem tam jen připsal konstantu!

*R:*

Potřebuji propočítat plochu,
nevím však jak to udělat mám,
krkem mi to leze,
přidal jsem tam meze,
dolní od horní pak odčítám.

*R:* Ruty šuty aby byla změna,
ruty šuty derivace má...
derivujem dle iks,
máme tam asi kiks,
nebo přemýšlíme koleny...
