Černá díra 
Karel Plíhal


G           D         C         G 
Mívali jsme dědečka, starého už pána,
               D        C             D G 
stalo se to v červenci jednou časně zrána,
 Em             C        A           D 
šel do sklepa pro vidle, aby seno sklízel,
G          D          C            D G 
už se ale nevrátil, prostě někam zmizel.

Máme doma ve sklepě malou černou díru,
na co přijde, sežere, v ničem nezná míru,
nechoď, babi, pro uhlí, sežere i tebe,
už tě nikdy nenajdou příslušníci VB.

Přišli vědci zdaleka, přišli vědci zblízka,
babička je nervózní a nás, děti, tříská,
sama musí poklízet, běhat kolem plotny,
a děda je ve sklepě nekonečně hmotný.

Hele, babi, nezoufej, moje žena vaří
a jídlo se jí většinou nikdy nepodaří,
půjdu díru nakrmit zbytky od oběda,
díra všechno vyvrhne, i našeho děda.

Tak jsem díru nakrmil zbytky od oběda,
díra všechno vyvrhla, i našeho děda,
potom jsem ji rozkrájel motorovou pilou,
opět člověk zvítězil nad neznámou silou.

A          E       D            A 
Dědeček se raduje, že je zase v penzi,
             E         D          E  A 
teď je naše písnička zralá pro recenzi.
