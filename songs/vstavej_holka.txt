Vstávej holka 
Karel Plíhal


 G              Ami7 Hmi7 
Vstávej, holka, bude ráno
Ami7       D   G 
kalný jako Metuje.
           Ami7 Hmi7 
Zahraju ti na piáno,
Ami7             D     G 
jen co zjistím, kde tu je.
Emi         Ami      Emi   Ami 
Jedno stojí tamhle v koutě 
D7          A7     D7 
bez pedálů, bez kláves.
  G             Ami7 Hmi7 
V tomhle jednou povezou tě
Ami7       D     G 
funebráci přes náves.

Báby budou mlíti pantem,
chlapi bručet pod kníry:
"Tahala se s muzikantem,
proto tyhle manýry."
Housle budou svými trylky
opěvovat tichounce,
všechny tyhle horký chvilky
ve studený garsónce.

Pak na dráty telefonní
jako noty na linky
sednou hvězdy, které voní
jak rumový pralinky.
Z nich ti potom loutna s flétnou
naposledy zahraje,
že se naše duše střetnou
hned za bránou do ráje.

Vstávej, holka, bude ráno
kalný jako Metuje.
Zahraju ti na piáno,
jen co zjistím, kde tu je.
Dopij tenhle zbytek rumu,
ať je zase veselo,
jsme tu spolu z nerozumu,
tak co by nás mrzelo.
